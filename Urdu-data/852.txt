ایچ ایم ایس پنجابی برطانوی شاہی سمندری فوج کا لڑاکا سمندری جہاز تھا۔ یہ دوسری جنگ عظیم میں شریک تھا اور ایک اور برطانوی سمندری جہاز سے ٹکر کھا کے ڈوب گیا۔ ایچ ایم ایس پنجابی 18 دسمبر، 1937ء کو سمندر میں اتارا گیا۔ اور 23 مارچ، 1939ء کو یہ سمندری فوج میں شامل کیا گیا۔ اس کو برطانیہ کی حفاظت کرنے والے سمندری بیڑے میں شامل کیا گیا۔ اس کے فرائض میں سمندری جہازوں کے قافلوں پر نظر رکھنا تھا۔ 1 مئی، 1942ء کو یہ ایک بڑے برطانوی سمندری جہاز کنگ جارج سے ٹکرا کے ڈوب گیا۔ اس کا نام اس وقت کی سلطنت برطانیا کے خطۂ پنجاب کے نام پر رکھا گیا تھا۔ 

جسمانی بدسلوکی یا انددیکھی ہے، جو بہ طور خاص ماں باپ یا سرپرست کے یہاں دیکھی جا سکتی ہے۔ بچوں کے استحصال میں ایسا کوئی بھی عمل یا کسی عمل کی انجام دہی میں ناکامی ہو سکتی ہے جو نچوں کو نقصان پہنچا سکتی ہے۔ یہ استحصال بچوں کے گھر میں، کسی ادارے، اسکول یا برادریوں میں ہو سکتا ہے جہاں کوئی بچہ کسی کے ربط میں آئے۔
بچوں کا استحصال اور بچوں کی بدسلوکی کے الفاظ اکثر متبادل کے طور پر مستعمل ہیں جب کہ محققین ان دونوں میں فرق کرتے ہیں۔ بچوں کی بدسلوکی ایک جامع اصطلاح ہے جو اندیکھی، استحصال اور انسانی بازارکاری شامل ہیں۔
مختلف قانونی دائروں میں بچوں کے استحصال کی مختلف تعریفیں موجود ہیں تاکہ ایسے بچوں کو ان کے خاندانوں سے چھڑایا جائے یا کسی مجرمانہ الزام پر قانونی کارروائی کی جا سکے۔
بچوں کے استحصال سے مراد کیا ہے، اس بارے میں قانونی ماہرین، سماجی اور ثقافتی زمروں اور زمانوں میں کافی اختلاف رائے دیکھی گئی ہے۔ ادب میں اکثر استحصال اور بدسلوکی متبادل طور پر مستعمل ہوتے ہیں۔:11 بچوں کی بدسلوکی ایک جامع اصطلاح ہو سکتی ہے جس میں ہر قسم کا بچوں کا استحصال اور بچوں کی اندیکھی بھی شامل ہو ستی ہے۔ بچوں کی بدسلوکی کی تعریف مروجہ ثقافتی اقدار پر منحصر ہے کیوں کہ یہ بچوں، بچوں کی ترقی اور پرورش سے متعلق ہے۔ بچوں کی بدسلوکی کی تعریفوں میں سماج کے ان شعبوں میں فرق ہو سکتا ہے جو اس سے تعلق رکھتے ہیں۔ جیسا کہ بچوں کے تحفظ کی ایجنسیاں، قانونی اور طبی برادریاں، عوامی صحت کے عہدیدار، محققین، پیشے ور لوگ اور بچوں کے حقوق کی جدوجہد کرنے والوں میں ممکن ہے۔ چوں کہ ان شعبہ جات کے لوگ اپنی ہی تعریفیں استعمال کرتے ہیں، ان میں آپس میں پیامات کا تبادلہ کم ہوتا ہے، جس سے ان کوششوں کو دھکا لگتا ہے جو بچوں کی بدسلوکی کی شناخت، اس کے تجزیے، نشان دہی، درستی اور روک تھام پر مرکوز ہوتی ہیں۔:3
عمومًا استحصال سے مراد ایسے کام ہوتے ہیں جن کے کرنے حرج ہوتا ہے، جب کہ اندیکھی ایسے کام مراد ہوتے ہیں جن کے نہ کرنے سے نقصان ہوتا ہے۔ بچوں کی بدسلوکی سے مراد وہ سارے کام مراد ہیں جن کے کرنے اور نہ کرنے سے بچوں کو حقیقی یا کوئی امکانی خطرہ ہو سکتا ہے۔ کچھ صحت کے پیشے سے جڑے لوگ اور مصنفین اندیکھی کو بھی استحصال کی تعریف میں لاتے ہیں، جب کہ دوسرے لوگ اس سے اختلاف کرتے ہیں؛ یہ اس لیے کہ جو نقصان ہوتا ہے کہ وہ غیر ارادی ہو سکتا ہے یا پرورش کرنے والے مسئلے کی سنگینی کو سمجھ نہیں پاتے ہیں، جو بچوں کی پرورش کے بارے میں کسی ثقافتی سوچ سے جڑا ہوتا ہے۔ بچوں کے استحصال اور اندیکھی کے دیرپا اثرات، خصوصًا جذباتی اندیکھی اور متعلقہ اعمال ہمہ قسم نوعیت جو بچوں کے استحصال کے طور پر تسلیم کی جاتی ہے، بھی عوامل میں شامل ہیں۔
عالمی ادارہ صحت نے بچوں کے استحصال اور بچوں کی بدسلوکی کی یہ تعریف پیش کی ہے کہ یہ "ہر قسم کے جسمانی اور/یا جذباتی بدمعاملگی، جنسی استحصال، اندیکھی یا نظر اندازی کا سلوک یا تجارتی اور دیگر استحصال، جس کی وجہ سے حقیقی یا امکانی نقصان کسی نچے کی صحت، نقا، ترقی یا وقار کو ہوتا ہے جو کسی رشتے داری، ذمے داری، بھروسا یا زورآوری میں ہوتا ہے۔" ریاستہائے متحدہ میں سنٹر قار ڈیزیز کنٹرول اینڈ پریوینشن بچوں کی بدسلوکی کی اصطلاح ان تمام کیے گئے مضرت رساں اعمال کے لیے کرتا ہے، جس میں "الفاظ اور کھلی حرکتیں، جو نقصان، امکانی نقصان یا نقصان کا خطرہ کسی بچے کے لیے ہو سکتے ہیں۔:11 ریاستہائے متحدہ کی وفاقی عدالت کے بچوں کے استحصال اور بدسلوکی کے انسداد کے قانون کی تعریف میں بچوں کا استحصال اور بدسلوکی کو کم از کم کسی حالیہ قعل یا کسی عمل میں ماں باپ یا پرورش کرنے والے کی ناکامی شامل ہے جس کا نتیجہ موت، سنجیدہ جسمانی یا جذباتی نقصان، جنسی بدسلوکی یا استحصال کہا گیا ہے یا یہ کسی عمل اور کسی کام کے کرنے میں ناکامی ہے جس سے سنجیدہ نقصان کا خطرہ بنا رہتا ہے۔" 
عالمی ادارۂ صحت بچوں کے استحصال کی چار اقسام کو بیان کرتا ہے: جسمانی استحصال؛ جنسی استحصال، جذباتی اور نفسیاتی استحصال؛ اور اندیکھی۔
پیشہ ور لوگوں اور عوام الناس میں اس بات پر کوئی عام اتفاق رائے نہیں ہے کہ کون سا رویہ کسی بچے کے لیے جسمانی استحصال کے دائرے میں آتا ہے۔ جسمانی استحصال اکثر ایک ہی بات نہیں ہوتی، یہ کئی ملحقہ رویوں کے ساتھ ہوتی ہے جس میں ارباب مجاز کی گرفت اور والدین کے رویوں میں گرمجوشی کی دیکھی جاتی ہے۔ عالمی ادارۂ صحت کی تعریف یوں ہے:
جوآن ڈورانٹ اور ران اینسم لکھتے ہیں کہ زیادہ تر جسمانی استحصال "ارادے، شکل اور اثر کے اعتبار سے " جسمانی سزا ہے۔ بچوں کے جسمانی استحصال اور جسمانی سزا کی مشترک تعریفوں سے یہ ظاہر ہوتا ہے کہ استحصال اور سزا کے بیچ کا فرق یا تو باریک ہے یا پھر عملًا مفقود ہے۔ مثال کے طور پر پاؤلو سرگیو پینہیرو اقوام متحدہ بچوں کے خلاف تشدد کے مطالعے میں لکھتے ہیں:
زیادہ تر ممالک جہاں پر بچوں کے استحصال کے قوانین دانستہ طور پر سنگین زخموں کے سرزد ہونے یا ایسے اعمال کے انجام دینے پر مرکوز ہیں جہاں واضح طور پر سنگین زخم یا موت واقع ہونے کا خطرہ ہے، وہ ایسے کاموں کو غیر قانونی مانتے ہیں۔ کھروچ، چھلے جانا، چھالے، ٹوٹی ہوئی ہڈیاں، چیر پھاڑ اور مسلسل "ناگہانی،" اور سخت برتاؤ جو جسمانی زخم پہنچا سکتا ہے، جسمانی استحصال ہو سکتا ہے۔ متعدد زخم یا ٹوٹی ہوئی ہڈیاں جو شفایابی کے مختلف مرحلوں میں ہیں، استحصال کا شبہ پیدا کرسکتے ہیں۔
ماہرۂ نفسیات ایلیس میلر، جو بچوں کے استحصال پر اپنی کتابوں پر جانی جاتی ہیں، اس خیال کو آگے کرتی ہیں کہ تذلل، زوردار پٹائی اور مسلسل زدوکوب، چہرے پر جھاپڑ، وغیرہ استحصال ہی کی قسمیں ہیں کیوں کہ یہ سب ایک بچے کی عزت نفس اور وقار کو ٹھیس پہنچاتی ہیں، اگرچیکہ اس سب کے نتائج فوری طور پر دکھائی نہیں دیتے۔
اکثر جسمانی استحصال کی وجہ سے ایک بچہ مستقبل میں جسمانی اور دماغی الجھنوں کا شکار ہو سکتا ہے، جس میں باز مظلومیت، شخصیت میں بدنظمی، ما بعد اذیت تناؤ کی بدنظمی، دباؤ، انتہائی تجسس، خودکشانہ رجحان، غذائی بدنطمی، مادوں کا استحصال اور جارحیت۔ بچپن کے جسمانی استحصال کو کئی بار بالغوں کی بے گھری سے جوڑکر دیکھا گیا ہے۔
بچوں کا جنسی استحصال ایک قسم کا بچوں کا استحصال ہے جس میں کسی بالغ یا اور بڑی عمر والا نوجوان ایک بچے کو جنسی لذت کے لیے استعمال کرتا ہے۔ اس میں کسی بچے کو جنسی عمل کا حصہ بنایا جاتا ہے جس کا مقصد جسمانی تسکین یا ایسے عمل کے انجام دینے والے کے مالی فوائد ہو سکتے ہیں۔ اس کی مختلف شکلوں میں بچوں سے جنسی سرگرمیوں کی درخواست کرنا یا ان دباؤ ڈالنا ، شرمگاہ کا بچے کے سامنے نامناسب افشا، بچوں کو فحاشی دکھانا، بچوں کی شرمگاہ کو جسمانی تعلق کے بغیر مشاہدہ کرنا یا کسی بچے کا بچوں کی فحاشی کی تیاری کے لیے استعمال کرنا۔ بچوں کی قحبہ گری کو بھی محض جسم فروشی سے کہیں زیادہ بچوں کے استحصال کا حصہ سمجھا جا سکتا ہے۔
جنسی استحصال کے مظلومین ندامت، خود الزام تراشی، ماضی کی یاد، ڈراؤنے خواب، بے خوابی اور استحصال سے جڑی اشیا کے ڈر کا گہرا اثر رکھتے ہیں جس میں مقام واردات کی چیزیں، مخصوص بوئیں، جگہ کی خصوصیات، ڈاکٹروں سے ملاقات وغیزہ شامل ہیں۔ اس کے علاوہ خود اعتمادی کی مشکلات، جنسی عدم کارکردگی، دیرپا درد، لت، خود کو زخمی کرنا، خودکشانہ رجحان، نیند کی شکایت، اعظم ترین تناؤ کی بدنطمی، تجسس, دیگر دماغی بیماریاں جس میں خط سرحد شخصیتی بدنظمی اور ناوابستہ شخصیتی بدنظمی سن بلوغ میں باز مظلومیت، عصبی پرخوری، اور بچے کو جسمانی زخم پہنچ سکتا ہے، دیگر مسائل کے ساتھ ساتھ۔ ایسے بچے جو مظلوم ہوتے ہیں وہ جنسی طور منتقل معتدی امراض سے متاثر ہونے کا بھی خطرہ رکھتے ہیں کیوں کہ ان کی قوت مدافعت کم زور ہوتی ہے اور جسم کی مدافعتی پرتیں تیزی سے چیری جا سکتی ہیں جب جنسی تعلق قائم ہوتا ہے۔ کم سنی میں جنسی مظلومیت کئی خطرناک عوامل سے منسوب سمجھی گئی ہے جو ایچ آئی وی سے ہم کنار کر سکتے ہیں، جس میں اگر چیکہ جنسی موضوعات سے واقفیت کم ہوتی ہے، ایچ آئی وی کا پھیلاؤ زیادہ ہوتا ہے، خطرناک جنسی اعمال کا وہ حصہ بنتے ہیں، کونڈوم سے اجتناب دیکھا گیا ہے، محفوظ ہم بستری کی معلومات کم ہوتی ہے، جنسی ساتھی تیزی سے بدلتے ہیں اور جنسی فعالیت کے سال زیادہ ہوتے ہیں۔
ریاستہائے متحدہ میں تقریبًا 15% سے 25% فی صد عورتیں اور 5% سے 15% آدمی جنسی طور پر بچپن میں استحصال کا شکار ہوئے۔ زیادہ تر جنسی استحصال کنندے اپنے مظلوموں سے واقف تھے؛ 60% خاندان کے دوست، بچوں کی دیکھ ریکھ کرنے والے یا پڑوسی تھے؛ 10% استحصال کنندے اجنبی تھے۔ ایک تہائی معاملے میں مجرم بھی کم سن ہی تھا۔
1999ء میں بی بی سی نے اطلاع دی کہ راہی فاؤنڈیشن نے بھارت میں جنسی استحصال کا ایک سروے لیا، جس میں 76% حصہ لینے والوں نے کہا کہ بچپن میں ان کے ساتھ استحصال کیا گیا تھا۔ اس میں 40% نے یہ بھی کہا کہ خاطی خاندان ہی کا ایک رکن تھا۔
بچوں کے نفسیاتی استحصال کی کئی تعریفیں موجود ہیں:
2014ء میں اے پی اے کے بہ قول: 
2015ء میں مزید تحقیق یہ اس بات کی تصدیق ہوئی کہ اے پی اے کے بیانات درست ہیں۔
جذباتی استحصال کے مظلومین رد عمل کے طور پر خود کو استحصال کنندے سے کنارہ کش رکھنا چاہ سکتے ہیں، خود میں اہانت آمیز الفاظ کو دبا سکتے ہیں یا استحصال کنندے کی ہتک کا مقابلہ کر سکتے ہیں۔ جذباتی استحصال کا نتیجہ معمول سے ہٹ کر یا بگڑی ہوئی وابستگی سے جڑی ترقی، ایک ایسے رجحان جو مظلومین کو استحصال مورد الزام ٹھہرائے ، واقف بے یار و مددگاری اور ضرورت سے زیادہ خاموش رویہ کی شکل میں رونما ہو سکتا ہے۔
بچوں سے غفلت ایک ماں یا باپ یا کسی اور شخص کی بچے کی ذمے داری میں لاپروائی ہے۔ اس میں غذا، لباس، آشیانے، طبی ضروریات یا اس درجے کی نگرانی کہ بچے کی صحت، حفاظت یا خوش حالی کو کوئی خطرہ لاحق ہو۔ اندیکھی میں ایک بچے کے اردگرد کے لوگوں کی جانب سے عدم توجہی اور مناسب اور کافی حاجتوں کی عدم تکمیل بھی شامل ہے جو توجہ، محبت اور پرورش کی ضروریات کی کمی ہے۔
بچوں سے غفلت کی علامات میں حسب علامات کو محسوس کیا جا سکتا ہے: بچہ اکثر اسکول سے غیر حاضر رہتا ہے، غذا اور پیسوں کی یا تو بھیک مانگتا ہے یا انہیں چوری کرتا ہے، مستقل طور پر گندگی میں رہتا ہے یا موسم کی مناسبت سے کافی کپرے نہیں پہنتا۔ 2010ء کی بچوں کی بدسلوکی رپورٹ کے مطابق، جو ہر سال ریاستہائے متحدہ کی وفاقی حکومت چائلڈ پروٹیکٹیو سرویسیز کے اعداد و شمار پر تیار کرتی ہے، میں یہ کہا گیا ہے کہ "پچھلے سالوں کی طرح، اندیکھی بدسلوکی کی سب سے عام شکل رہی ہے"۔
غفلت کے عمل کو چھ ذیلی زمروں میں تقسیم کیا جا سکتا ہے:
بچوں کا استحصال ایک پیچیدہ مظہر ہے جس کے متعدد وجوہ ہیں۔ ان عوامل میں سے کسی ایک کی شناخت کرنا مشکل ہے جو یہ نشان دہی کرے کہ بالغ کیوں بچوں سے سختی سے پیش آتے ہیں۔ عالمی ادارۂ صحت اور انٹرنیشنل سوسائٹی فار پریوینشن آف چائلڈ ابیوز اینڈ نیگلیکٹ متعدد عوامل کی شناخت کرتے ہیں جو شخصی سطح، ان کے تعلقات، ان کی مقامی برادری اور وسیع تر سماج سے مل کر بچوں کی بد سلوکی کے محرک بنتے ہیں۔ شخصی سطح پر انفرادی عوامل میں عمر، جنس اور شخصی تاریخ جیسے عوامل جب کہ سماج کی سطح پر بچوں سے بد سلوکی کے معاون عوامل میں وہ ثقافتی عادات و اطوار ہیں جو بچوں سے سخت سزاؤں، معاشی نابرابری اور سماجی حفاظتی دائرے شامل ہیں۔ عالمی ادارۂ صحت اور انٹرنیشنل سوسائٹی فار پریوینشن آف چائلڈ ابیوز اینڈ نیگلیکٹ کا بیان ہے کہ مختلف خطرے کے عوامل کا تانابانا ہی بچوں کی بد سلوکی کے لیے اہم ہے۔
امریکی نفسیاتی تجزیہ نگار ایلیزبیتھ ینگ بروہل کا دعوٰی ہے کہ بچوں کی ایذا رسانی اکثر نہ صرف منصفانہ قرار دی جاتی ہے بلکہ وسیع پیمانے پر قبولیت کا درجہ پاتی ہے اور اس کی وجہ یہ سوچ ہے کہ بچے بالغوں کے آگے محکوم ہیں۔ اس کی وجہ سے بڑی حد تک بچوں سے غیر تسلیم شدہ تعصب رواں ہو چکا ہے، جسے وہ طفلیت کا نام دیتی ہیں۔ وہ مزید دعوٰی کرتی ہیں کہ ایسے تعصبات، اگر چیکہ بچوں کی بد سلوکی کا فوری سبب نہیں ہوتے، تاہم ان کی تحقیق کی ضرورت ہے تاکہ کسی بھی استحصال کے پس پردہ محرکات کو سمجھا جا سکے اور یہ بھی جاننے میں مدد ملے کہ کیوں سماج بچوں کی ضروریات اور ان کی ترقی پر روشنی ڈالنے میں ناکام ہے۔:4–6 انٹرنیشنل جرنل آف چلرنز رائٹس کے بانی مدیر مائیکل فریمن بھی یہ دعوٰی کرتے ہیں کہ بچوں کے استحصال کے حقیقی وجوہ بچوں کے تیئیں تعصبات میں ہیں، بالخصوص یہ خیال کہ انسانی حقوق بچوں اور بالغوں پر یکساں طور پر نافذ نہیں ہیں۔ وہ مزید لکھتے ہیں کہ "بچوں کے استحصال کی جڑیں نہ تو ماں باپ کے نفسیاتی طبی تجزیے میں ہے اور نہ ہی سماجی ماحولیاتی تناؤ میں مگر یہ اس بیمار ثقافت میں ہے جو اس درجہ گرتی اور غیر شخصی بن چکی ہوتی ہے جو بچوں کو جائداد کی حد تک گھٹاتی ہے اور جنسی اشیا بناتی ہے جو جائز طور پر بالغوں کے تشدد اور شہوت کے مظلوم بن جاتے ہیں۔"
جب ماں باپ میں سے کوئی اپنے شریک حیات کا جسمانی طور پر استحصال کرتا ہے، تو یہ اغلب ہے کہ دیگر لوگوں کے مقابلے وہی فرد اپنے نچوں کا جسمانی استحصال کر سکتا ہے۔ تاہم یہ عملًا ناممکن ہے کہ یہ پتہ چلے کہ ازدواجی بے امنی ہی بچوں کے استحصال کا سبب ہے یا اگر ازدواجی بے امنی اور استحصال اصلًا استحصال کنندے کے اندرونی رجحانات کا نتیجہ ہیں۔ کبھی کبھار والدین بچوں سے ایسی توقعات رکھتے ہیں جو واضح طور بچوں کی صلاحیتوں سے کہیں زیادہ ہیں۔ جب والدین کی توقعات بچوں کے لیے موزونیت سے متجاوز ہوتی ہیں تو اس کا نتیجہ یہ ہوتا ہے کہ ماں باپ بچوں کی جانب سے عدم تکمیل سے اکتا جاتے ہیں۔ یہ سمجھا جاتا ہے کہ اگرچیکہ یہ امر بچائے خود استحصال کے عوامل میں شامل نہیں ہے، مگر یہ معاون امور کا حصہ ہے۔
بچوں کے خلاف جسمانی تشدد کے زیادہ تر واقعات سزا دینے کے ارادے سے انجام پاتے ہیں۔ ریاستہائے متحدہ میں ماں باپ سے لیے گئے انٹرویوز سے پتہ چلتا ہے کہ خبروں میں اطلاع دیے جانے والے دو تہائی سے زائد جسمانی استحصال کے واقعات کا آغاز جسمانی سزا سے ہوتا ہے جس کا مقصد کسی بچے کے رویے کی اصلاح ہوتا ہے۔ اس کے بر عکس کینیڈا میں کیے گئے مطالعے سے پتہ چلتا ہے تین چوتھائی سے زائد جسمانی استحصال کے واقعات جسمانی سزا کے سیاق و سباق میں انجام پائے ہیں۔ دیگر مطالعات سے پتہ چلا ہے کہ بچے اور خاص طور پر دودھ پیتے بچے جن کے کولہوں پر ان کے ماں باپ زور سے مارتے ہیں، اس بات کا غالب امکان رکھتے ہیں کہ آگے چل کر یہی والدین بری طرح سے وار کر سکتے ہیں یا ایسے زخم سے متاثر ہو سکتے ہیں جس کے لیے طبی دیکھ ریکھ ضروری ہوگی۔ مطالعات سے پتہ چلتا ہے کہ ایسے استحصالی برتاؤ میں ماں باپ کسی تنازع کو بچے کی رضامندی یا عدم رضامندی سے جوڑ سکتے ہیں اور "جکڑ کر رکھنے والے خاندانی تانے بانے اور مشروط جذباتی رد عمل" کو بہ روئے کار لا سکتے ہیں۔ ایسے عوامل جو ماں باپ کی کسی سادہ جسمانی سزا کو مصدقہ جسمانی استحصال کی شکل دیتے ہیں، ان میں سزا دینے والے ماں باپ کی غصے کو قابو میں رکھنے میں ناکامی یا اپنی طاقت کا غلط اندازہ ہو سکتا ہے اور یہ کہ ماں باپ بچوں کی جسمانی کم زوریوں سے ناواقف ہوتے ہیں۔
کچھ پیشے ور لوگوں کا خیال ہے کہ ثقافتی رواج جو جسمانی سزا کی گنجائش رکھتے ہیں، وہ بچوں کے استحصال کے عوامل میں سے ایک ہیں اور یہ لوگ کئی مہمات کو پایہ تکمیل تک پہنچا چکے ہیں جس کا مقصد ان رواجوں کی بازتعریف ہے۔
ایسے بچے کو غیر ارادی حمل کے نتیجے میں پیدا ہوتے ہیں، وہ اغلب ہے کہ استحصال یا غفلت کے شکار ہوں گے۔ اس کے علاوہ، غیر ارادی حملوں کا امکان بالارادہ حملوں سے کہیں زیادہ استحصالی رشتے داریوں سے منسوب ہونے کا رہتا ہے، اور یہ زیادہ امکان ہے کہ استحصال یا غفلت سے متعلق ہے اور حمل کے دوران جسمانی تشدد کے خطرے کا امکان بھی کہیں زیادہ ہوتا ہے۔ اس کا ایک نتیجہ یہ بھی ہوتا ہے کہ زچہ کی دماغی صحت عام حالتوں سے کہیں خستہ رہتی ہے اور °ماں بچے کے رشتے کی کیفیت بھی اسی طرح ناقص رہتی ہے۔
اس بات کے محدود شواہد ہیں کہ یہ ایسے بچے جو معتدل یا باوسعت معذوری والے بچے غیر معذوری والے بچوں سے کہیں زیادہ استحصال کے شکار بن سکتے ہیں۔ اس سلسلے میں ایک مطالعہ کیا گیا تاکہ یہ پتہ چلے کہ معذوریوں کے شکار بچوں پر کس قسم کے بچوں کا استحصال ہوتا ہے؛ یہ بچوں کا استحصال کس حد تک ہوتا ہے؛ اور معذوری کے ساتھ رہ رہے بچوں پر بچوں کے استحصال کے بنیادی اسباب کیا ہیں۔ بچوں کے استحصال کے سوالنامے میں کچھ ترمیم کی گئی تھی اور اس مطالعہ میں مواد جمع کرنے کے لیے اسے استعمال کیا گیا تھا۔ شرکاء نے 31 شاگردوں کا نمونہ چنا جو معذوری کے شکار تھے ۔ یہ انتخاب بوٹسوانا کے ایک خصوصی اسکول میں کیا گیا تھا۔ اس مطالعے سے پتہ چلا کہ زیادہ تر بچے گھریلو کام کاج میں شریک تھے۔ انہیں جنسی، جسمانی اور جذباتی طور پر اپنے اساتذہ کی جانب سے استحصال کا شکار بنایا گیا تھا۔ اس طرح سے اس مطالعے یہ واضح ہو گیا کہ معذور بچے اپنے اسکولوں میں بھی استحصال کا شکار بن سکتے ہیں۔
منشیات کا استحصال بھی بچوں کے استحصال میں معاون اہم عوامل میں سے ایک ہو سکتا ہے۔ ایک ریاستہائے متحدہ کے مطالعے سے پتہ چلا ہے کہ وہ والدین ماں باپ جو منشیات کے استحصال، جس میں شراب سب سے عام تھی، پھر کوکین اور ہیروئن، وہ اپنے بچوں سے بد سلوکی کا زیادہ امکان رکھتے ہیں۔ ایک اور مطالعے سے پتہ چلا ہے کہ بچوں کے استحصال کے دو تہائی سے زیادہ معاملے ان ماں باپ کی وجہ سے ہیں جو منشیات کے استحصال کے مسائل سے دوچار ہیں۔ یہ مطالعے سے خصوصیت سے خصوصیت سے پتہ چلا کہ شراب اور جسمانی استحصال اور کوکین اور جنسی استحصال میں کیا روابط ہیں۔ اس کے علاوہ ماں باپ کا تناؤ جو منشیات کی بدولت پروان چڑھتا ہے، اس بات کے امکانات کو بڑھاتا ہے کہ کم سن خود میں گم سم ہو جائے یا پھر گھر سے باہر ہی خود کو محفوظ سمجھے۔ حالانکہ استحصال سے متاثرہ کم سن ہمیشہ استحصال کو غلط نہیں سمجھ پاتا، اندرونی خلفشار بے راہ روی کو دعوت دے سکتا ہے۔ اندرونی غصہ باہر کی اکتاہٹ پر مُنتِج ہو سکتا ہے۔ جیسے جیسے 17 اور 18 سالہ لوگ شراب پیتے ہیں اور منشیات لے کر زخمی جذبات میں راحت پانے کی کوشش کرتے ہیں، وہ راتوں میں بد خوابی اور دن میں بد نما پرانی یادوں کو سوچ کر پریشان ہوتے ہیں۔ کیمیاوی مادوں کے حصول کے لیے جرائم کا انجام پانا ناگزیر ہوتا ہے اگر مظلوم کسی ملازمت کے حصول میں ناکام ہوتا ہے۔
بے روزگاری اور مالی مشکلات کو بھی بچوں کے بڑھتے استحصال سے منسوب کیا گیا ہے۔2009ء میں سی بی ایس نیوز نے خبر دی کہ ریاستہائے متحدہ میں بچوں کا استحصال 2000ء کے اواخر کی کساد بازاری میں بڑھ چکا تھا۔ یہ اطلاع دی گئی کہ کیسے ایک باپ جو کبھی اپنے بچوں کی ضرورتوں کا اولین دیکھ ریکھ کرنے والا نہیں تھا، اچانک یہ ذمے داری اٹھانے پر مجبور ہو گیا تھا۔ مگر اس کے ساتھ ہی نچے زخموں کے شکار بھی بنے تھے۔
بچوں کا استحصال ایک بین الاقوامی مسئلہ ہے۔ غربت اور منشیات کا استحصال دنیا بھر میں عام سماجی مسائل تسلیم کیے گئے ہیں اور کسی مقام سے قطع نظر بچوں کے استحصال کا رجحان ہر طرف ایک جیسا ہی ہے۔
حالاں کہ عوامل ممکنہ طور بچوں سے بد سلوکی میں معاون ہو سکتے ہیں، ثقافتی نقطہ ہائے نظر کے فرق بھی بچوں کے ساتھ سلوک میں خاصا دخل رکھتے ہیں۔ کچھ ممالک میں مرد و خواتین کے بیچ برابری کی لڑائی کا بچوں کی پرورش میں بڑا دخل ہے۔ سوویت دور میں روایتی گھریلو بیوی اور جنسی برابری کو لے کئی تنازعات دیکھے گئے تھے۔ کچھ عورتوں نے یہ محسوس کیا کہ تناؤ کا مقدار اس بات میں کہیں زیادہ ہے کہ وہ ماؤں کے فرائض اور "بااخیتار" والدانہ طرز عمل کی انجام دہی کے ساتھ ساتھ وہ متغلبانہ اور جذباتی طور پر بچوں سے دور اپنے کیریئر پر توجہ دے رہی ہیں۔ اس دور میں کئی ماؤں کو اس بات کی حوصلہ افزائی کی گئی تھی کہ وہ مزید سخت اور راست ضابطوں کے طریقوں کو اپنائیں اور زیادہ اختیارات کو بہ روئے کار لاتے ہوئے اپنے بچوں کی سخت نگہبانی کریں۔
سوویت دور کے خاتمے کے ساتھ ساتھ کئی مثبت تبدیلیاں رونما ہوئی ہیں۔ حالاں کہ جدید دور میں وہاں والدین کے طرز عمل اور بچوں کے ساتھ بند رشتوں کو لے کر ایک نیا کھلاپن اور قبولیت کی فضا ہے، بچوں کا استحصال اب بھی ایک سنگین مسئلہ ہے۔ حالا ں کہ اس بات عوامی طور پر قبول کیا گیا ہے، مگر فی الواقع یہ مسئلہ ختم نہیں ہوا ہے۔ جہاں ماں باپ کا درجہ پانے پر روک لگانا کوئی خاص لمحہ فکر کی بات نہیں ہے، مالی مشکلات، بے روزگاری اور منشیات کا استحصال اب بھی ان غالبانہ عوامل میں شامل ہیں جو پورے مشرقی یورپ میں بچوں کے استحصال میں معاون ہیں۔
کئی بالٹک ریاستوں اور مشرقی یورپی ممالک کے ارکان نے ایک مطالعہ کیا جس میں ریاستہائے متحدہ کے ماہرین خصوصی تھے۔ اس کا موضوع لٹویا، لیتھوینیا، مقدونیہ اور مالدووا میں بچوں کا استحصال تھا۔ ان ممالک علی الترتیب 33%، 42%، 18% اور 43% بچے اطلاع دیے ہیں کہ کم وہ بچوں کی کم از کم کسی ایک قسم کا شکار ہوئے ہیں۔ ان کی دریافت کے مطابق والدین کے ملازمتی موقف، شراب کے استحصال اور خاندان کے سائز کا استحصال عوامل کی درجہ بندی میں بڑا دخل ہے۔ ان چار میں سے تین ممالک میں والدین کی جانب سے منشیات کا استحصال قابل قدر حد تک بچوں کے استحصال کی موجودگی سے مربوط تھا۔ حالاں کہ فی صد کے اعتبار سے یہ کافی کم تھا، مگر پھر بھی یہ چوتھے ملک میں بھی مربوط پایا گیا ہے۔ ہر ملک میں اس بات کا ربط پایا گیا ہے کہ باپ گھر سے باہر نہیں کام کرتا ہے اور کس حد تک جذباتی اور جسمانی بچوں کا استحصال رائج ہے۔
ان ثقافتی اختلافات کو کئی زاویوں سے دیکھا جا سکتا ہے۔ سب سے اہم یہ ہے کہ کل والدین کا رویہ ان ممالک میں مختلف ہے۔ ہر ثقافت کا اپنا "قبولیت کا دائرہ،" ہے اور جس بات کو کوئی ناقابل برداشت سمجھتا ہے، دوسرے اسی بات سے مکمل طور پر متفق ہوتے ہیں۔ جو رویہ کسی کے لیے عام بات ہے، وہی دوسروں کے لیے ظالمانہ ہو سکتا ہے، یہ سب کسی مخصوص ملک کے سماجی رواج پر منحصر ہے۔
ایشیائی ماں باپ کی پرورش کے نقطۂ نظر میں خاص طور پر وہ اسول ہوتے ہیں جو امریکی ثقافت سے مختلف ہیں۔ کئی لوگوں کا کہنا ہے کہ ان کی روایات جن میں جسمانی اور جذباتی قربت زندگی بھر کی والدین اور بچوں بندش ہے۔ وہ والدین کی ثقاہت اور اولاد کی اطاعت کو سخت تادیبی انداز سے نافذ کرتے ہیں۔ ضابطے کی ذمے داری میں توازن قائم کرنا کئی ایشیائی ثقافتوں میں عام ہے، جن میں چین، جاپان، سنگاپور، ویت نام اور کوریا شامل ہیں۔ کچھ ثقافتوں میں زوردستی والدین کا اختیار تھوپنا استحصال سمجھا جاتا ہے، مگر ان سماجوں میں زبر دستی کا استعمال ماں بات کی اطاعت گزاری اور احکام کی بجا آوری کا حصہ سمجھا جاتا ہے۔
ان ثقافتی اختلافات یہ ظاہر کرتے ہیں کہ بچوں کے استحصال کا جائزہ لینے کے لیے سبھی بین ثقافتی نقطہ ہائے نظر کے معائنے کی ضرورت ہے۔
بمطابق 2006ء 25,000 اور 50,000 کے بیچ بچے کنشاسا، جمہوریہ کانگو پر جادوگری کا الزام ہے اور انہیں چھوڑ دیا گیا ہے۔ ملاوی میں ایک عام رواج ہے کہ بچوں پر جادوگری کا الزام عائد کیا جاتا ہے اور کئی بچوں کو چھوڑ دیا گیا ہے، استحصال کا شکار بنایا گیا ہے یا پھر انہیں قتل بھی کیا گیا ہے۔ نائجیریا میں اکوا ایبوم ریاست اور کراس ریور ریاست میں تقریبًا 15,000 بچوں کو جادوگر قرار دیا گیا ہے۔
اپریل 2018ء میں جنوبی کوریا کی عوامی نشریات نے یہ خبر جاری کی کہ ملک میں بچوں کا استحصال پچھلے سال کے مقابلے 13% بڑھا ہے اور بچوں پر حملہ کرنے والوں کی تین چوتھائی تعداد میں خود ان کے ماں باپ شامل ہیں۔
جسمانی استحصال کا شک اس وقت بجا قرار دیا جاتا ہے جب ایک ایسے بچے کو زخمی پایا جاتا ہے جو اب تک آزادانہ طور پر ایک جگہ سے دوسری جگہ نہیں جاتا ہے، زخم معمول سے ہٹ کر دیگر جگہوں میں ہے، ایک سے زائد زخم مندمل ہونے کے مختلف مراحل میں ہیں، سر کی پیچیدہ تکلیف کی ممکنہ علامات اور جسم کے نظاموں پر زخم پائے جاتے ہیں۔
کئی عدلیہ کے نظاموں کے تحت ایسا استحصال جو مشکوک ہے، ضروری نہیں کہ پایۂ ثبوت کو پہنچا ہے، کے لیے یہ ضروری ہے کہ بچوں کے تحفظ کی ایجنسیوں کو اطلاع دی جائے جیساکہ ریاستہائے متحدہ میں بچوں کے تحفظ کی خدمات۔ صحت کی دیکھ ریکھ کے ملازمین جیسے کہ ابتدائی دیکھ ریکھ فرہم کنندوں کو یہ ہدایت دی گئی ہے کہ سب سے پہلے وہ لوگ بچوں کی حفاظت کی ضرورت کو مد نظر رکھیں۔ مشتبہ استحصال کنندوں سے دور ایک نجی ماحول اس طرح کے انٹرویو اور جائزے کے لیے ضروری ہے۔ ایسے مبہم جملوں سے آغاز کرنا جو اصل کہانی کو بگاڑ سکتے ہیں، نہیں کیا جانا چاہیے۔ خودکار تصحیحی گُڑیاؤں کا کبھی کبھی استعمال کیا جاتا ہے تاکہ یہ سمجھایا جا سکے کہ ہوا کیا ہے۔ مشتبہ استحصال کنندوں کے لیے یہ سفارش کی گئی ہے ایک غیر فیصلہ کن، غیر دھمکی آمیز رویہ اپنایا جائے اور صدمے کے اظہار سے بچا جائے تاکہ ان سے معلومات حاصل کی جا سکے۔
بچوں کے استحصال کے کام ایک کلیدی حصہ جائزہ ہے۔
ایک مخصوص پریشان کن صورت حال اس وقت رو نما ہوتی ہے جب بچوں کے تحفظ سے جڑے پیشے ور لوگ ان خاندانوں کا جائزہ لے رہے ہوتے ہیں جہاں یہ ان دیکھی یا غفلت پیش آتی ہے۔ یہ پیشے ور لوگوں کے بارے میں کہا جاتا ہے کہ وہ کبھی کبھار حسب ذیل غلطیوں کا ارتکاب کر بیٹھتے ہیں:
ایک سپورٹ گروپ کے ڈھانچے کی ضرورت ہے تاکہ بچوں کی پرورش کی صلاحیتوں کی دوبارہ نصیحت کی جا سکے اور بچے کی خوشحالی کی نگرانی کی جا سکے۔ گھر کا دورہ کرنے والی نرس یا سماجی کارکنوں کی بھی ضرورت ہے تاکہ یہ غور کیا جائے اور بچوں اور سرپرستی کی صورت حال کا جائزہ لیا جا سکے۔ سپورٹ گروپ کا دھانچا اور دورہ کرنے والی نرس یا سماجی کارکن باہمی طور غیر مربوط نہیں ہونے جاہیے۔ کئی مطالعات سے یہ ظاہر ہوا ہے کہ ان دو اقدامات کو یک جا کرنا چاہیے تاکہ بہتر سے بہتر نتیجہ ملے۔
بچوں کا اسکول پروگرام جو "اچھے سے چھونا … گندگی سے چھونا" بچوں کو ایک فورم مہیا کر سکتا ہے جس میں مخصوص کردار کے ادائیگی کے ذریعے نقصان دہ صورت حال سے بچا جا سکتا ہے۔ ماہر طفلیات یہ پہچاننے میں مدد کر سکتے ہیں کہ کون سے بچے بد سلوکی ملنے کا جوکھم رکھتے ہیں اور سماجی کارکن کی مدد سے مداخلت کر سکتے ہیں یا ایسا علاج مہیا کر سکتے ہیں جو کسی بھی امکانی بد سلوکی کے عوامل کو دور کر سکتا ہے جیسے کہ زچہ ماں کا تناؤ۔ ویڈیو کانفرنس کا استعمال بھی بچوں کے استحصال کی تشخیص کے دور کے ہنگامی شعبوں اور مطبوں کی جانب سے استعمال کیا گیا ہے۔ غیر ارادی حمل بچوں کے استحصال کا خطرہ بڑھا دیتا ہے۔ جب کہ کئی افراد پر مشتمل خاندان اندیکھی کے امکانات کو اور زیادہ کرتا ہے۔ اسی وجہ سے نیشنل اکیڈمی آف سائنس کے جامع مطالعے میں قابل خرچ ضبط حمل کو بھی شامل کیا گیا تھا جو بچوں کے استحصال کو روکنے کی بنیاد فراہم کرتا ہے۔ ریاستہائے متحدہ کے سرجن جنرل سی ایوریٹ کوپ کے ایک مطالعے کے مطابق "مؤثر بچوں کے استحصال کی روک تھام کے پروگرام کا نقطۂ آغاز خاندانی منصوبہ بندی ہے۔"
1993ء سے اپریل کو ریاستہائے متحدہ میں بچوں کے استحصال کی روک تھام کا مہینا قرار دیا گیا ہے۔. امریکی صدر بارک اوباما نے اپریل 2009ء کو بچوں کے استحصال کی روک تھام کا مہینا قرار دیتے ہوئے یہ روایت برقرار رکھی تھی۔ ایک طریقہ جس سے ریاستہائے متحدہ امریکا کی وفاقی حکومت بچوں کے استحصال کو روکنے کے لیے چندہ فراہم کرتی ہے، وہ برادریوں کی شرکت والے عطایا بچوں کے استحصال اور اندیکھی ) کو محکمہ صحت و انسانی خدمات کے بچوں کے بیورو کے ذریعے فراہم کرتی ہے۔
بچوں کے تحفظ کی خدمات کے وسائل کبھی کبھار محدود ہوتے ہیں۔ حسین کے مطابق، "صدمہ چھیل چکے استحصال کا شکار ہوتے والے بچوں کی قابل لحاظ تعداد بچوں کے تحفظ کی حکمتہائے عملی تک رسائی نہیں کر پاتی ہے۔" بریئیر نے استدلال پیش کیا ہے یہ صرف جب ہی ہوتا ہے اگر "نچلی سطح کا تشدد انجام پائے" تو یہ ثقافتی طور پر قابل برداشت نہیں ہے اور ظلم و ستم کی نوعیت بدلے گی اور پولیس کی جانب سے بچوں کو تحفظ فراہم کیا جائے گا۔
بچوں کا استحصال مطالعے کے لیے مشکل اور پیچیدہ ہے۔ عالمی ادارہ صحت کے مطابق، بچوں کے استحصال کی شرحیں ملک در ملک مختلف ہیں، جس کی وجہ بد سلوکی کی تعریف ہے، مطالعہ کی بد سلوکیاں ہیں، جمع شدہ مواد کی دائرہ اور اس کی کیفیت ہے اور کیے گئے سروے کا دائرہ اورصفت ہے جس سے مظلومین سے خود کی رودادیں، والدین اور سرپرستوں کی اطلاعات شامل کی جاتی ہیں۔ ان محدود کرنے والی کمیوں کے باوجود، بین الاقوامی مطالعات سے ظاہر ہوتا ہے کہ بالغوں کی رودادوں سے جن میں انہوں نے اپنے بچپن میں تجربہ کیے گئے استحصال کا تذکرہ کیا تھا، یہ پتہ کہ ہر پانچ میں سے ایک عورت اور ہر 13 میں سے ایک مرد بچپن میں استحصال کا شکار ہو چکا ہے۔ جذباتی استحصال اور اندیکھی بھی عام بچپن کے تجربے رہ چکے ہیں۔′
بمطابق 2014، یہ اندازہ کیا گیا ہے کہ 41,000 بچے ہر سال مردم کشی کے شکار ہوئے۔ عالمی ادارہ صحت کا بیان ہے کہ یہ شماریات بچوں کی مردم کشی کی کافی کم عکاسی کرتے ہیں؛ قابل لحاظ حد تک بچوں کی اموات بد سلوکی کی وجہ سے ہوا کرتی ہیں جنہیں غلط انداز میں غیر متعلقہ عوامل سے جوڑ دیا جاتا ہے جیسے کہ اونچائی سے گرنا، جلنا یا غرقاب ہونا۔ مزید یہ کہ لڑکیاں خاص طور پر جنسی تشدد، استحصال اور مسلح تنازع کے حالات اور پناہ گزین پس منظروں سے متاثر ہونا کا زیادہ امکان رکھتی ہیں، چاہے وہ متحاربین کی جانب سے ہو، صیانتی دستوں کی جانب سے، برادری کے ارکان کی جانب سے، امدادی ملازمین یا دوسروں کی جانب سے ۔
سانچہ:EB1911 Poster

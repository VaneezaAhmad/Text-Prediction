نکی ہیلی جنوری 1972 کو پیدا ہوئیں ۔ وہ امریکی سیاست دان ہے ۔ اقوام متحدہ میں امریکا کی موجودہ نمائندہ ہیں۔ان کا تعلق ریپبلکن جماعت سے ہے، ان کے پاس جنوبی کیرولینا کی 116 ویں گورنر ہونے کا اعزاز بھی رہا ہے۔ہیلی کو جنوبی کیرولینا کی پہلی خاتون گورنر اور بوبی جندل کے بعد دوسری بھارتی امریکی گورنر ہونے کا اعزاز حاصل ہے۔
ہیلی کی پیدائش نمرتا رندھاوا بھارتی امریکی گھرانے میں جنوبی کیرولینا میں ہوئی ۔ان کے گھر والے انہیں پیار سے ہمیشہ "نکی" بلایا کرتے . ان کے والد اجیت سنگھ اور والدہ راجکور رندھاوا امرتسر ڈسٹرکٹ پنجاب سے امریکا منتقل ہوئے ۔ ان کے والد کا تعلق پنجاب ایگریکلچر یونیورسٹی کے شعبہ تدریس سے بھی رہا ۔جبکہ ان کی والدہ نے اپنی وکالت کی ڈگری دہلی یونیورسٹی سے حاصل کی ۔
ہیلی کے والدین پہلے کینیڈا منتقل ہوئے جب ان کے والد کو یونیورسٹی آف بریٹش کی جانب سے اسکالرشپ ملی بعد ازاں 1969 میں پی ایچ ڈی کی ڈگری مکمل کرنے کے بعد وہ کینیڈا سے جنوبی کیرولینا منتقل ہو گئے جہاں وہ ہسٹوریکل بلیک ورچوز کالج کے شعبہ تدریس سے منسلک ہو گئے۔
1989 میں حیلے نے اورنج برگ پریپرٹی اسکول سے اپنی گریجویشن مکمل کی۔اس کے بعد کلمسن یونیورسٹی سے اکاؤنٹنگ میں ڈگری حاصل کی۔
23 نومبر 2016 کو امریکی صدر ڈونلڈ ٹرمپ نے نکی ہیلی کو اقوام متحدہ میں امریکی نمائندہ بنانے کی تجویز پیش کی اور بیس جنوری 2017 کو ان کا نام سینیٹ میں پیش کیا گیا یہ بھی کہا جاتا ہے کہ اس سے پہلے ٹرمپ نے انھیں سیکریٹری آف سٹیٹ کا عہدہ دینے کی خواہش کا اظہار کیا تھا جسے ہیلی نے منع کر دیا تھا۔
20 جنوری 2017 کو سینٹ میں ہیلی کو اقوام متحدہ میں امریکی نمائندہ کی حیثیت سے منتخب کیا گیا ۔ 96 ووٹ ان کے حق میں تھے جبکہ صرف چار ووٹ ان کی مخالفت میں پڑے۔
ستمبر 1996 میں، ہیلی نے سکھ اور میتھوڈسٹ مذہب کی تقریبات کے ساتھ مائیکل سے شادی کی ۔ ہیلی اب مسیحی کے طور پر خود کو شناخت کرتی ہیں، لیکن سکھ اور میتھوڈسٹ کی عبادات میں بھی شامل ہوتی ہیں۔. انہوں نے بھارت کے دورے کے وقت 2014 میں اپنے شوہر کے ساتھ ہرمندر صاحب کی زیارت کی۔ ایک انٹرویو کے دوران، جب ان سے پوچھا گیاکہ آیا ان کے والدین کے عیسائی بننے کی امید ہے یا نہیں، ہیلی نے جواب دیا، "مجھے امید ہے کہ میرے والدین ویسا کریں گے جو ان کے لیے بہتر ہو گا ۔"
ان کا شوہر جنوبی کیرولینا آرمی نیشنل گارڈ میں ایک افسر ہے اور جنوری 2013 میں افغانستان میں ایک سال کی طویل تعیناتی پر بھیجا گیا تھا.اس جوڑے کے دو بچے ہیں۔ بیٹی رینا جو 8 جون، 1998 کو پیدا ہوئی۔اور بیٹا نالین جو 6 ستمبر، 2001 کو پیدا ہوا۔
مئی 2015 میں، ہیلی کو جنوبی کیرولینا یونیورسٹی سے عوامی خدمت میں اعزازی ڈاکٹریٹ کی ڈگری حاصل ہوئی۔ مئی 2018 میں، انہیں ان کی اپنی یونیورسٹی، کلیمسن یونیورسٹی سے انسانیت کے علم میں دوسری اعزازی ڈاکٹریٹ ڈگری حاصل ہوئی۔
2012 میں سینیٹل کے ساتھ مل کے ہیلی نے ایک بائیوگرافی شائع کی
"کانٹ از ناٹ این آپشن، میری امریکی کہانی" 

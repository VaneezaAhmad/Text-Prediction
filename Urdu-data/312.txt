ولیم جونز ایک ماہر لسانیات اور برطانوی ایسٹ انڈیا کمپنی کی طرف سے بنگال میں جج تھا۔ مقدمات کے سلسلے میں اسے اکثر مقامی لوگوں سے ملنا پڑتا تھا۔ چنانچہ اسنے مقامی لوگوں کے رسوم و رواج کو جانا اورسنسکرت زبان کو سیکھا۔ سنسکرت برصغیر کی بے شمار زبانوں کی ماں کی حیثیت رکھتی ہے جس میں اردو بھی شامل ہے۔ ولیم جونز کو پہلے ہی لاطینی اور یونانی زبانیں آتیں تھیں۔ وہ یہ دیکھ کر حیران رہ گیا کہ سنسکرت اور لاطینی اور یونانی زبانوں میں بہت مشابہت ہے۔ اپنے مشاہدے کو اسنے دوسرے لوگوں کے سامنے بھی پیش کیا۔ ولیم جونز کا یہ مشاہدہ لسانیات مین سنگ میل کی حیثیت رکھتا ہے اور یوں لسانیات میں ایک نئے شعبے کی بنیاد پڑی جس کا نام ہے انڈو یورپین زبانیں۔

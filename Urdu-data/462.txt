یحیی طاہر عبد اللہ  ایک مصری مصنف اور افسانہ نگار ہیں۔ 
یحییٰ الطاہر عبد اللہ Yahya Taher Abdullah 30 اپریل 1938ء کو مصر میں شہر الاقصر کے علاقے کرناک میں پیدا ہوئے۔ انتہائی صغر سنی میں والدہ کی وفات کے بعد اپنی خالہ کی صحبت میں رہنے لگے جو بعد میں ان کے والد کی زوجہ بنیں۔ 
یحییٰ اپنے آٹھ بہن بھائیوں میں دوسرے نمبر پر تھا۔ ان کے والد ایک مقامی اسکول میں بچوں کو عربی کی تعلیم دیتے تھے یحییٰ کے اندر بھی عربی زبان و ادب سے محبت ان کے والد کی وجہ سے آئی۔ 
یحییٰ نے کرناک سے ابتدائی تعلیم حاصل کی، پھر ایگریکلچر کے شعبہ میں ڈگری حاصل کرنے کے بعد ایک سرکاری زراعتی ادارے سے منسلک ہوئے۔ 1959ء میں آپ مصر کے صوبے قنا منتقل ہو گئے، جہاں آپ مشہور شاعر و ادیب عبدالرحمٰن الانبودی اور امل دنقل کے صحبت رہ کر ادب کی طرف مائل ہوئے۔ 
 1961ء میں یحییٰ طاہر عبد اللہ کا پہلا مختصر کہانیوں کا مجموعہ محبوب الشمس شایع ہوا، اس کے بعد اسی سال ایک اور افسانوی مجموعہ جبل الشاى الأخضر شایع ہوا۔
 1964ء میں یحییٰ کا تبادلہ دار الحکومت قاہرہ میں ہو گیا۔ یہاں بھی یحییٰ کا ایک افسانوی مجموعہ ثلاث شجيرات تثمر برتقالا شایع ہوا۔ قاہرہ میں ادبی رسالے المجلہ کے مدیرادوار الخراط نے یحییٰ کے افسانوں کو اپنے سالے میں جگہ دی جس سے انہیں پورے ملک میں شہرت ملی۔ یحییٰ کے افسانے الکاتب، سمیر اوردیگر کئی رسالوں میں شایع ہونے لگے۔
 ان کے دیگر افسانوی مجموعوں اور بچوں کی کہانیوں میں الدف والصندوق ، الطوق والأسورةۃ ، أنا وھى وزھور العالم ، الحقائق القديمہ صالحہ لإثارة الدهشۃ، حكايات للأمير حتى ينام، تصاوير من التراب والماء والشمس ، حكايۃ على لسان كلب ، الرقصۃ المباحۃ، مشہور ہیں۔ عرب مستشرق ڈینس جانسن ڈیوز نے یحییٰ کی کہانیوں کو انگریزی قالب میں ڈھال کر مغربی دنیا میں بھی ان کی شہرت پہنچائی۔
 ان کی کہانی الطوق والأسورة پر 1986ء میں مصری فلم بھی بنائی گئی۔ 9 اپریل 1981ء کو 43 برس کی عمر میں یحییٰ طاہر عبد اللہ کا انتقال ایک کار ایکسیڈنٹ میں ہوا۔ 

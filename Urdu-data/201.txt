روزمرہ اور محاورہ:۔ روزمرہ لُغت میں بات چیت اور انداز بیاں کو کہتے ہیں۔ جبکہ محاورہ وہ ہے جس میں مرکب الفاظ اپنی اصلی معنی کی بجائے ایک مخصوص مطلب کی ادائیگی کے لیے استعمال ہوتے ہیں۔ چترال میں روزمرہ کی زبان مختلف وادیوں اور مختلف تحصیلوں میں باہم اختلاف رکھتی ہے۔ جبکہ محاورہ کسی وادی میں دوسری وادی سے مختلف نہیں۔ کھوار محاوروں کی دو قسمیں ہیں پہلی قسم اُن محاوروں کی ہے جن میں مفہوم کی ادائیگی کے لیے الفاظ لغوی معنی سے بالواسطہ مناسبت پیدا کرتے ہیں۔ جیسے1)	‘‘ آپکی اوغ گیک ’’ترجمہ۔ منہ میں پانی بھر آنا۔مطلب جی للچانا، کسی چیز کو دیکھ کر بہت زیادہ آرزو مند ہونا 2)	‘‘ آپکہ اوغ پیچ نو بیک’’ ترجمہ۔ منہ میں پانی گر م نہ ہونا ۔مطلب ہر بات اُگل دینا، کسی بات کو دل میں محفوظ نہ رکھ سکنا۔ چغلی کھانا۔ چل خوری کرنا ۔3)‘‘ پونگ پولیک’’۔ ترجمہ مطلب یہ ہے کہ بد فال ہونا۔ منحوس ہونا۔ کسی آدمی کا باعث رنج یا با عث تکلیف ہونا۔4) ‘‘چموٹ پاشیک ’’ مطلب کسی کی نشان دہی کر نا۔ نام لیکر کسی کی بُرائی کرنا۔5)‘‘ ماشئلیکہ یور وسیک ’’ترجمہ۔ ماشُلیک میں سورج کا انتظار کرنا مطلب اُنہونی بات کی توقع رکھنا، بعید از قیاس اُمیدیں باندھنا،6)‘‘سینہ التی اوغ نو دیک’’ ۔مطلب دھوکا دینا فریب دینا، سزز باغ دکھا کر کچھ نہ کرنا ،7)‘‘ ہردیہ گانیک’’،مطلب طویل ناراضی رکھنا۔ حسد رکھنا، کینہ رکھنا،8)‘‘غیچ کوریک’’مطلب انتظار کرنا۔ چشم براہ ہونا ۔9)‘‘کوما ڑین تیل لوچھیک ’’مطلب اہل ثروت بننا بہت زیادہ دولت ہونا، مال کی کثرت ہونا10)‘‘ کپالین شران مژیک’’مطلب بہت زیادہ تا بعداری کرنا، دل سے خدمت کرنا، خدمت میں کوئی کسر نہ اُٹھا رکھنا ۔11)‘‘شونین دیک’’ مطلب خوشامد کرنا 12)‘‘ کھکو اہیہ نزیک ’’مطلب آرام کرنے نہ دینا، بہت زیادہ باتیں کرنا۔ تکلیف دینا ۔	دوسری قسم اُن محاوروں کی ہے جن کے ذریعے مفہوم کو ایسے پیرا ئیے میں بیاں کیا جاتا ہے کہ الفاظ کے معانی سے اس مفہوم کی نسبت بالواسطہ بھی نہیں ہوتی البتہ ذوق سلیم اور زبان دانی سے اس کا تجربہ و انداز ہ ہوجاتا ہے جیسے ۔1)	‘‘ٹونگتو اوسیک’’ ۔								مطلب محروم کر دینا 2)	‘‘پونگی گیک’’ ۔ مطلب پسند ہونا ،دل کو بھانا3)	‘‘ژنہ توریک ’’۔ مطلب تنگ آجانا، دل بھر آنا 4)	‘‘گُروچ کوریک’’ ۔ مطلب کسی کو یاد دہانی کرنا، یاد دلانا، یاداشت میں لانا 5)	‘‘غیچہ نسیک ’’۔ مطلب ہضم نہ ہونا، باعث ندامت ہونا ۔6)	‘‘کاروبک’’ ۔مطلب سبق لینا، عبرت لینا7)	‘‘ آسمان کشیک ’’۔ مطلب شیخی بگھاڑنا، غرور کرنا 8)	انگار غریک ۔ مطلب غصے میں آنا۔ سخت غصہ ہونا 9)	‘‘کھانجتو برموغ اولیک’’۔ مطلب نصیحت کار گر نہ ہونا، کم عقل کو نصیحت کا اثر نہ ہونا ۔10)	‘‘ہوستان پرویلک’’ ۔ مطلب نا اُمید ہونا

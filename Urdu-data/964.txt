مرزا حمید اللہ بیگ  ) بھارت کے پندرہویں چیف جسٹس تھے۔ انہوں نے بطور چیف جسٹس جنوری 1977ء سے فروری 1978ء تک خدمات سر انجام دیں۔
ابتدائی زندگی اور تعلیم:مسلم گھرانے میں پیدا ہونے والے مرزا ایم-ایچ بیگ کے والد مرزا سلیم اللہ بیگ ریاست حیدرآباد کے چیف جسٹس تھے۔ لہٰذا حیدرآباد کے ریاستی معاملات میں ان کا ایک اہم کردار رہا۔
اس وقت حیدرآباد میں دیگر بر سر اقتدار گھرانوں کے بچوں کی مانند ایم-ایچ بیگ نے سینٹ جارج گرامر اسکول میں ابتدائی تعلیم حاصل کی جہاں انہیں سینیئر کیمبرج ایچ-ایس-ایل-سی امتحان میں پہلی پوزیشن حاصل کرنے پر گولڈ میڈل ملا۔
بھارت چونکہ ابھی تک برطانوی راج کے زیر اثر تھا اس لیے امرائے بھارت کے لیے انگلستان جا کر تعلیم حاصل کرنا عام بات تھی خاص طور پر جب انہیں قانون کی تعلیم حاصل کرنا ہوتی تو وہ انگلستان کا رخ ہی کیا کرتے تھے۔ اس طرح ایم-ایچ بیگ نے مشہور ٹرینیٹی کالج اور 1931ء میں کیمبرج یونیورسٹی میں داخلہ لیا اور وہاں سے آثار قدیمہ اور علم الانسان اور تاریخی امتیازی سند کا امتحان پاس کیا۔ انہوں نے لندن اسکول آف اکنامکس میں قانون، معاشیات اور سیاسیات کی تعلیم حاصل کی۔ لنکن ان جیسی نامور سوسائٹی کے ذریعے عدلیہ میں شمولیت اختیار کی۔ انہیں 1941ء میں انگلستان عدلیہ میں بلایا گیا تھا۔عدلیہ کیرئیر:
گریجویشن کے بعد ایم-ایچ بیگ الہ آباد اور میروت میں الہ آباد ہائی کورٹ کے ایڈووکیٹ کی حیثیت سے پریکٹس کرنے کے لیے واپس بھارت آ گئے۔ یہییں سے ایم-ایچ بیگ کو عدالتی نظام سے تجربات حاصل ہونا شروع ہوئے۔ 1949ء میں وہ بھارت کی فیڈرل کورٹ کے ایڈووکیٹ مقرر ہوئے اور پھر بھارت کی سپریم کورٹ کے ایڈووکیٹ بن گئے۔
اعزازات:1- قانون اور عوامی معاملات سے متعلق خدمات کے اعتراف میں انہیں 1988ء میں بھارت کا دوسرا بڑا سول اعزاز پدما ویبھوشن دیا گیا۔
سانچہ:Chief Justices of India

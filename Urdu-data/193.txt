جمیل نوری نستعلیق فونٹ

شائع کردہ
جمیل نستعلیق عملہ
ویب سائٹ
اردو ویب ڈاٹ آرگ 
اجرا 2.0
2009
اجازہ
صارف وقف
جمیل نوری نستعلیق فونٹ کا اجرا 2008ء میں علوی نستعلیق فونٹ کے کچھ ہی عرصہ بعد ہوا۔ علوی نستعلیق کی طرح یہ فونٹ بھی ورلڈ وائڈ ویب پر قابل استعمال ہے اور ایم ایس ونڈوز کے علاوہ لینکس پر فائرفاکس میں بہت اچھی کارکردگی پیش کرتا ہے۔ ناقدین کا کہنا ہے کہ علوی نستعلیق میں مشہور سافٹ ویئر ،ان پیج کے نوری نستعلیق کے لگیچرز کا اضافہ کر کے بنایا گیا ہے۔ اس کے خالقین کا کہنا ہے کہ علوی فونٹ کے برعکس یہ اعراب کے استعمال سے بدشکل نہیں ہوتا۔
اس وقت بہت سے فورمز اس فونٹ کو استعمال کا اختیار دیتے ہیں۔ بڑے اخبار نوائے وقت کی ویب سائٹ پر جمیل نوری نستعلیق فونٹ کو اپنائے جانے سے اسے بہت تقویت ملی ہے۔ اسی طرح اردو ویکیپیڈیا پر بھی یہی ترجیحی فونٹ کے طور پر استعمال کیا جا رہا ہے۔   2009 ء میں اس کا ورژن 2،0 جاری کر دیا گیا۔ جس میں تقریباً 25000نوری نستعلیق ربطات موجود ہیں۔
6 فروری 2016ء کو جمیل نوری نستعلیق کا تیسرا ورژن جاری کیا گیا۔ اس کی خاصیت یہ ہے کہ اس میں آٹو کرننگ کی سہولت موجود ہے۔ اس فونٹ کی وجہ سے عوام کو ان پیج سے باہر ان پیج سے بہتر کرننگ حاصل ہو گئی۔ 
اس فونٹ کے ربطات کو سیدھا ان پیج سے ٹریس کیا گیا تاکہ ربطات میں کوئی غلطی نہ رہے۔ ورژن 2 میں جو غلطیاں موجود تھیں ان کو اس ورژن میں ٹھیک کیا گیا ہے۔ اس کی کرننگ مائکروسافٹ آفس ورڈ، انٹرنیٹ ایکسپلورر، فائرفاکس، مائکروسافٹ ایج، انڈیزائن، فوٹوشاپ وغیرہ میں درست کام کر رہی ہے۔
تیسرے ورژن کے ساتھ ہی اس کا ایک اور ورژن بھی جاری کیا گیا جس میں آٹو کرننگ کے ساتھ آٹو کشیدہ کی بھی سہولت موجود ہے۔ مگر یہ ان پروگرامز کے لیے ہے جو اوپن ٹائپ فیچر جسٹیفیکیشن الٹرنیٹز کو سپورٹ کرتے ہیں۔ فی الحال اس قسم کا ایک ہی سافٹویر ایڈوبی انڈیزائن دستیاب ہے جو اس فیچر کو سپورٹ کرتا ہے۔ اس سے پہلے آٹوکشیدہ کی خاصیت نسخ فونٹس میں اور نستعلیق کے آٹو کشیدہ کی خاصیت صرف ان پیج میں موجود تھی۔


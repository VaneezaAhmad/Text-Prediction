حضرت اسماعیل علیہ السلام کے ایک بیٹے قیدار کی اولاد میں ایک شخص عدنان ہوئے ہیں۔ ان کی اولاد بنو عدنان کہلائی۔ عدنان کے بیٹے کا نام معد اور پوتے کا نام نزار تھا۔ اس لیے آل عدنان کو معدی اور نزاری بھی کہتے ہیں۔ نزار کے ایک بیٹے مضر کی اولاد میں فہر بن مالک تھے۔ جن کو قریش بھی کہتے تھے۔ یہ خاندان قریش کے جد اعلیٰ ہیں۔ ان کی اولاد میں بنی سہم، بنی مخزوم، بنی عدی، بنی عبد الدار، بنی زہرہ اور بنی عبد مناف زیادہ مشہور قبیلے ہیں۔
یہ حجاز اور نجد وغیرہ کے باشندے ہیں اور حضرت اسماعیل علیہ السلام کی اولاد میں ہیں۔ ان میں بہت سے قبیلے ہیں جن میں، ربیعہ اور مُضَر مشہور ہیں۔ مُضَر ہی کی ایک شاخ قریش بھی ہے جس میں نبی عربی صلی اللہ علیہ و آلہ وسلم کا تعلق ہے۔ بنوعدنان کو عربِ مستعربہ بھی کہتے ہیں۔
عبد مناف بن فہر کے بیٹے ہاشم محمد صلی اللہ علیہ و آلہ و سلم کے دادا عبدالمطلب کے والد تھے۔ جن کی نسبت سے رسول اللہ کا خاندان ہاشمی کہلاتا ہے۔ عبد مناف کے والد قصی نے پانچویں صدی عیسوی میں قریش کے قبائل کو متحد کر کے مکہ معظمہ بلکہ سارے حجاز پر اقتدار حاصل کر لیا۔ خانہ کعبہ کی تولیت بھی اسی خاندان سے منتقل ہو گئی۔ جس کے باعث یہ خاندان سارے عرب میں عزت کی نگاہ سے دیکھا جانے لگا۔ رسول کریم کی ولادت با سعادت نے بنو عدنان کو وہ شرف بخشا کہ دنیا کا کوئی خاندان ان کا ہم پلہ نہیں ہو سکتا۔
سانچہ:کل عرب قبائل

حافظ محمد عبد اللہ المعروف ہادی سائیں حافظ الملت محمد صدیق قادری بانی بھرچونڈی شریف کے پہلے جانشین اور شیخ ثانی ہیں۔
حافظ محمد عبد اللہ کی ولادت 1283ھ کو بھرچونڈی شریف ڈھرکی سندھ میں قاضی اللہ بخش کے ہاں ہوئی جو حافظ الملت کے حقیقی چھوٹے بھائی تھے۔
حافظ الملت کی اپنی اولاد نہ تھی تو انہوں نے اپنے بھتیجے حافظ محمد عبد اللہ کی تربیت اولاد کی طرح کی انہیں قرآن مجید حفظ کرایا، مولوی محمد اسحاق کوٹ سبزل کے سپرد کیا 20 سال کی عمر میں علوم ظاہری کی تکمیل کرائی اور پھر علوم باطنیہ کی خاطر ہمہ وقت اپنے ساتھ رکھا اور 25 سال کی ابتدائی عمر میں ہی اپنی جا نشینی سپر دکر دی اپنی زندگی میں ہی بہت سے فقراء اور خلفاء کی تربیت انہی کے سپرد کر دی تھی۔ آپ اعلیٰ درجے کے منتظم اور نفسیات دان تھے ۔
شیخ ثانی، ہادیٔ گمراہاں، ہادی سائیں اورجنید وقت القاب تھے۔
آپ اپنے چچا محترم شیخ اعظم حافظ الملت محمد صدیق قادری کے سجادہ نشین ہوئے اس وقت آپ کی عمر 25 سال تھی ۔
25 رجب 1346ھ بمطابق 1946ء کو وفات پائی حافظ الملت کے پہلو میں مدفون ہیں۔

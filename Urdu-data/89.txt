عکس عکاس عکاسہ عکاسہ
تصویر / image عکس بنانے والا -- انسان عکس بنانے والا -- آلہ camera
عکاسہ یا کیمرا ایک ایسی اختراع کو کہا جاتا ہے کہ جس کے ذریعے ساکن اور یا متحرک تصاویر کو محفوظ کیا جاسکتا ہے۔ یہ بنیادی طور پر ایک صامد نور خانے پر مشتمل ہوتا ہے جس کے ایک جانب ادخال نور کا راستہ ہوتا ہے اور اس کے اندر روشنی کے لیے حساس ایک غشا لگائی گئی ہوتی ہے جو عکس کو اپنی سطح پر ثبت کر لیتی ہے۔ انگریزی لفظ camera کے ماخذ کے بارے میں اکثریت کی رائے یہ ہے کہ یہ لفظ عکاسۂ مظلمہ کی ترقی یافتہ شکل ہے، جبکہ اس کے بارے میں ایک اور گروہ کی رائے یہ بھی ہے کہ انگریزی کیمرا کا لفظ اصل میں عربی کے قمرہ سے ماخوذ ہے جس کے معنی تاریک کمرے کے ہوتے ہیں۔ عکاسۂ مظلمہ دراصل موجودہ کیمرے یا عکاسے کی ابتدائیییییییییی شکل و آلیہ ہے جو وقت حقیقی میں تصاویر یا عکس کو ظاہر کرتا ہے، مسلمان سائنسدان، ابن الہیثم نے سب سے پہلے اس کے طریقۂ کار کی وضاحت قوانین بصریات کے اصولوں کے تحت پیش کی اور اس کا ذکر، بصریات پر اس کی مشہور کتاب، کتاب المناظر میں آتا جسے انگریزی میں Book of Optics کہا جاتا ہے اور اس کتاب پر ایک تبصرہ محمد الفارسی نے تحریر کیا تھا جسے التنقیح کے نام سے جانا جاتا ہے۔ اور بعد میں اس کے لاطینی تراجم کیے گئے۔

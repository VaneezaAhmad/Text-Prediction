تقی بن نجم الدین بن عبید اللہ حلبی المعروف ابو الصلاح حلبی فقیہ اور متکلم شام کے شہر حلب میں پیدا ہوئے.ان کی تاریخ ولادت مصدقہ و معلوم نہیں، تاریخ وفات سے اگر حساب کیا جائے تو غالباً ان کی پیدائش چوتھی صدی ہجری کے وسط میں سال 347 کی نکلتی ہے۔ابوالصلاح حلبی کی شہرت اور نام وری ان کی وہ علمی تصانیف ہیں جن سے تاریخ کے بہت سے جیّد علما، محدثین، اساتذہ اور مصنفین نے استفادہ کیا، ان لوگوں میں علامه مجلسی، شهید اول، شهید ثانی، علامه حلی جیسی نابغہ روزگار شخصیات اور بہت سے دیگر محققین و مصنفین شامل ہیں۔ اگرچہ ان کی تصانیف کا بیشتر حصہ ضائع ہو گیا لیکن جو باقی بچا وہ فقہ اور کلام میں ان کی عظمت کا نشان ہے۔
ابتدائی تعلیم اپنے آبائی ملک سے مکمل کرنے کے بعد وہ ملک عراق کے شہر بغداد میں موجود شیعہ اکابر علما سے تحصیل کے لیے گئے اور وہاں سید مرتضی، شیخ طوسی اور سلار بن عبدالعزیز کے حلقہ درس میں شامل رہے۔ شام سے عراق تک ابوالصلاح کے علمی سفروں کی تعدا تین بیان کی گئی ہے۔
ابوالصلاح کے حالات زندگی اور بیان سے معلوم ہوتا ہے کہ انہوں نے کم از کم تین مرتبہ شام سے عراق کا سفر کیا اور بغداد کے بڑے اساتذہ کے حلقہ درس میں شامل رہنے کا اعزاز پایا.
ابوالصلاح کے بیان کے مطابق جن شیوخ و اساتذہ سے انہوں نے تحصیل علم اور دورہ حدیث کیا ان کے نام درج ذیل ہیں:
ابوالصلاح حلبی نے بے شمار علمی و تحقیقی مقالہ جات اور بہت سی فقہی اور کلامی کتب تصنیف کیں اس کے علاوہ انہوں نے علم طب پر بھی کتابیں لکھیں۔ ابوالصلاح کی تصانیف دو حصے ہیں۔
الف) وہ کتب جن کا کوئی نسخہ موجود نہیں لیکن مورخین اور شارحین نے ان کا تذکرہ کیا ہے ، جیسے:
ب) وہ تصانیف و تالیفات جن کے قلمی نسخے بھی موجود ہیں اور کچھ ان میں سے طبع بھی ہو چکی ہیں، جیسے:
ابوالصلاح سال 447 ہجری -قمری کو شام کے شہر حلب میں فوت ہوئے اور وہیں مدفون ہیں۔ 

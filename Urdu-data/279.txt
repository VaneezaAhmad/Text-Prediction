فنون لاہور، پاکستان سے شائع ہونے والا ایک سہ ماہی ادبی جریدہ ہے جسے اردو کے نامور شاعر، نقاد اور صحافی احمد ندیم قاسمی نے حکیم حبیب اشعر کی معیت میں مئی 1963ء میں جاری کیا تھا۔ فنون کو ابتدا ہی سے اردو کے صف اول کے ادیبوں اور شاعروں کا تعاون حاصل رہا۔ اس کے علاوہ اس جریدے نے بڑی فراخدلی سے نئے ادیبوں اور شاعروں کی تخلیقات کو جگہ دی جنہیں بعد میں کنایتاً دبستان فنون کے نام سے یاد رکھا جاتا ہے۔
فنون کا پہلا شمارہ 300 صفحات پر مشتمل تھا، سالانہ چندہ 10 روپے اور قیمت فی شمارہ 3 روپیے مقرر کی گئی تھی۔

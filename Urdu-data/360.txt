جرنیل سنگھ سیکھا پنجابی ادیب، ناول نگار اور کہانی نویس ہے۔ وہ نصف صدی کے قریب عرصے سے پنجابی میں لکھنے کا کام کر رہے ہیں۔ اب تک وہ ڈیڑھ درجن کے قریب کتابیں لکھ چکے ہیں۔ ایک لکھاری اور معاشرے کے بیچ کے رشتے کے بارے میں وہ کہتے ہیں “ لکھاری سماج کا آئینہ ہوتا ہے۔ زمان و مکان کے تغیر و تبدیل سے معاشرے میں جو برائیاں ، پریشانیاں اور اچھائیاں گھٹتی بڑھتی رہتی ہیں، انہیں نوک قلم پر لانا ایک لکھاری کا اخلاقی فریضہ ہے۔ اور اگر وہ ان سے منہ موڑتا ہے تو پھر نہ وہ سماج سے اور نہ ہی اپنی ذات سے انصاف کر سکتا ہے۔ “
جرنیل سنگھ یکم اگست، 1934 کو ایک کسان گھرانے میں پیدا ہوئے۔ ان کے والد کا نام مہیندر سنگھ اور والدہ کا نام سردار نی پرتاپ کور تھا۔ ان کا تعلق گاؤں سیکھا کلاں ضلع موگا سے ہے۔ جرنیل سنگھ کا کہنا ہے کہ انہوں نے گردوارہ کی زمین پر لکھتے پنجابی سیکھی۔ جرنیل سنگھ نے پانچویں تک تعلیم اپنے گاؤں کے سکول میں حاصل کی اس کے بعد گاؤں میں انگریزی تعلیم کی سہولت نہ ہونے کی وجہ سے انہیں جی این ڈی مالوا خالصہ ہائی اسکول گُرو تیغ بہادر گڑھ روڈے تحصیل موگا میں پھر سے پنجابی ہی میں داخلہ لینا پڑا، یہاں سے دسویں پاس کرنے کے بعد وہ موگا سے جے بی ٹی کر کے ابو ہر کی ایک بستی عظیم گڑھ میں پڑھانے لگے۔ 1956 میں جرنیل سنگھ نے گیانی پاس کی۔1957 میں انگریزی امتحان میں فیل ہو گئے اور پڑھائی چھوڑ دی۔ پھر 1974 میں ایمّ اے کیا۔ جرنیل سنگھ نے دسویں کے بعد ساری پڑھائی پرائیویٹ کی۔ جرنیل سنگھ نے پرائمری، مڈل، ہائی، ہادر سیکنڈری اور سینئر سیکنڈری سکول تکّ پڑھایا۔ جرنیل سنگھ کی شادی 26 جنوری 1957 کو پنڈ دیہڑکا ضلع لدھیانہ میں ہوئی۔ ان کی بیگم کا نام کلدیپ کور ہے۔ ان کی ایک بیٹی اور دو بیٹے ہیں اور انُکے آگے اپنے خاندان ہیں۔ ان کی بیٹی برطانیہ میں رہتی ہے اور منجھلا بیٹا ہندوستان ہی میں رہتا ہے اور اسے بھی شاعری کا شوق ہے۔ جرنیل سنگھ کا چھوٹا بیٹا کینیڈا میں رہتا ہے اور جرنیل سنگھ اسی کے پاس رہتے ہیں۔
جرنیل سنگھ کو لکھنے کی تحریک اپنے چچا سے ملی جو انہیں شاعری پڑھنے کو دیا کرتے تھے۔
جرنیل سنگھ اب تک بیس کتابیں لکھ چکے ہیں۔
٭ اداسے بول، ، نوین پرکاشن امرتسر، 1993 
٭ دنیاں کیسی ہوئی ، روی ساہت پرکاشن امرتسر، 1996، 2002، 2008 
٭ اپنا اپنا سرگ ، چیتنا پرکاشن لدھیانہ، 2003 
٭ بھگوڑا ، چیتنا پرکاشن لدھیانہ، 2003، 2008 
٭ بھگوڑا 2004 
٭ نویکلا سورج ، 2005 
٭ دلے دی بار تکّ ، چیتنا پرکاشن لدھیانہ، 2005 
٭ وینکوور سے لائل پور تک ، 2009 
٭ وگوچا ، چیتنا پرکاشن لدھیانہ، 2009 
٭ چیتیاں دی چلمن چیتنا پرکاشن 2013 
٭ بیگانے چیتنا پرکاشن 2014 
٭ تتر کھمبھی ، ساہت سبھا باگھا پرانا 
٭ سانجھیاں تنداں ، ساہت سبھا باگھا پرانا 
٭ مالوے دا پنگردا ساہت ، لکھاری سبھا موگا 
٭ منچ کتھا پنجابی لیکھک منچ وینکوور، 2002 
٭ منچ وارتا پنجابی لیکھک منچ وینکوور، 2011 
٭ سمرتی گرنتھ، ڈاکٹر. درشن گلّ بی سی پنجابی کلچرل فاؤنڈیشن وینکوور، 2012 


پارہ کا لفظی مطلب ٹکڑا یا حصہ ہوتا ہے جبکہ اسلامی اصطلاحات میں یہ قرآن مجید کے 30 برابر حصوں کے لیے استعمال کیا جاتاہے۔ عربی زبان میں پارہ کو جُز کہتے ہیں۔
پاروں کی یہ تقسیم اسلام کا حکم نہیں ہے، نہ ہی محمد صلی اللہ علیہ و آلہ وسلم نے ایسا کیا۔ یہ بعد کے مسلمانوں نے قرآن کے نسخوں کو پڑھنے، مساجد میں لوگوں کے لیے رکھنے اور دیگر سہولیات کی خاطر کیا۔ جس کا کوئی اصول نہیں تھا بس، قرآن کو 30 برابر برابر حصوں میں تقسیم کر دیا گيا۔ اس طرح سورتیں جو بڑی تھیں، ان کا کچھ حصہ ایک پارے میں، کچھ حصہ دوسرے پارے میں آ گیا، لیکن حوالہ دینے کے پارہ کا حوالہ نہیں دیا، بلکہ سورۃ کا نام یا عدّد اور آیت کا عدّد ہی حوالا جات کے لیے استعمال ہوتے ہیں۔
